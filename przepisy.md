# CHCESZ DOWIEDZIEĆ SIĘ JAK ZROBIĆ NASZĄ POPISOWĄ PIZZE KRYZYSOWĄ?
## NIC PROSTSZEGO

Najważniejsze w pizzy krysowej wcale nie jest ciasto, a mąka z jakiej to ciasto jest zrobione. Dlatego najistotniejsza zasada jaka nami kieruje wypiekaniu pizzy to
"Im tańsza mąka tym lepsza pizza".

Składniki na ciasto:
1. 100 g świeżych drożdży
2. 500 g mąki pszennej typ 400 (im tańsza tym lepsza pamiętaj!)
3. ciepła woda (ok. 1,5 szklanki w temp. do 38 stopni C – ilość zależy od rodzaju mąki)
4. 1 łyżeczka cukru
5. pół łyżeczki soli
6. ok. 50 ml oliwy
7. szynka
8. ser
9. ketchup

Zaczynamy od zaczynu. Świeże drożdże rozkruszamy do dużego kubka lub filiżanki. Zalewamy ciepłą wodą – tylko tyle, by je przykryła. Mieszamy aż się rozpuszczą. Dodajemy łyżeczkę cukru i mąki. Mieszamy. Odstawiamy w ciepłe miejsce, by zaczyn zaczął pracować. Do mąki dodajemy sól oraz zaczyn. Dolewamy stopniowo ciepłą wodę. Jej ilość zależy od użytej mąki. Dodajemy tyle, by ciasto było dość miękkie, ale i sprężyste. Ciasto ugniatamy w dłoniach – warto dodać też oliwę, by nie przywierało do skóry i po upieczeniu było bardziej chrupiące. Oliwy też dajemy na oko bo w końcu po coś je pan Bóg dał – ok. 50 ml. Wyrabiamy ręcznie lub w mikserze. Gotowe ciasto wkładamy do miski i przykrywamy ściereczką. Odstawiamy w ciepłe miejsce do wyrośnięcia na 40-60 minut. W tym czasie ciasto powinno podwoić swoją objętość. Wyrośnięte ciasto przekładamy na jedną lub dwie blachy. Zostawiamy w ciepłym miejscu na kwadrans, by nieco odpoczęło i wyrosło. Na wierzch wykładamy szynkę, sery. Pizzę pieczemy przez ok. 40 minut w temperaturze 180 stopni z opcją „góra-dół”. Pizza powinna się elegancko zarumienić z góry, ale co wyjdzie to wyjdzie, nie przejmuj się nikt z tego strzelać nie będzie, ważne żebyś ty był zadowolony/zadowolona.
